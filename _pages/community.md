---
title: "Community"
layout: splitview
splitcontent: form-signup.html
lead: "Vergroot de daadkracht van de vereniging, ontmoet enthousiaste vakgenoten en collega’s, wissel ervaringen uit en inspireer elkaar."
order: 4
header: "/assets/img/content/conference_page_header.jpg"
---
## Organisatie van de community: themateams & gebruikersgroepen

Het is de bedoeling om per keuzethema een landelijk themateam in te richten. Dit team is verantwoordelijk voor de ondersteuning, het verwerken van de feedback van de gebruikers, en het (klein) onderhoud van het lesmateriaal van dat keuzethema. Deze themateams zullen in de meeste gevallen online samenkomen, de verwachting is ca. 6 maal per jaar. Per themateam zijn er 1 of 2 “trekkers” die voor de dagelijkse gang van zaken verantwoordelijk zijn, zoals het geven van voorlichting, het beantwoorden van vragen op het forum, het verwerken van de feedback, het organiseren van het team en van de bijeenkomsten, e.d. We schatten dat deze taak 1 tot 2 uur per week zal kosten. Hiervoor is een vergoeding mogelijk.

Naast deze themateams zijn er regionale gebruikersgroepen, zo mogelijk verbonden aan een regionaal steunpunt informatica (als onderdeel van de VO-HO-netwerken). De bijeenkomsten van een gebruikersgroep zijn zoveel mogelijk fysiek: in een dergelijke bijeenkomst bereiden de docenten het gebruik van één of meerdere thema’s voor; volgen ze de nascholing van een bepaald thema; geven ze feedback over het materiaal van een thema, op basis van hun ervaringen; werken ze bepaalde opdrachten uit, of maken ze samen toetsvragen. Deze gebruikersgroepen komen naar verwachting 4-6 maal per jaar bijeen.

We proberen op korte termijn met twee of drie themateams te starten, en met twee of drie gebruikersgroepen.